---
title: 'Etica, Società e Privacy - Etica e società - Parte II - Evoluzione tecnologica della società'
---

# Etica, Società e Privacy - Etica e società - Parte II

## Evoluzione tecnologica della società

### Nascita delle organizzazioni sociali

- Nascita delle organizzazioni sociali:
    - 0.5M anni fa: Neanderthal utilizza pietre scheggiate.
    - 25K anni fa: **rivoluzione cognitiva** [Harari].
        - I Sapiens non descrivono solo più la realtà, ma anche le **astrazioni**.
        - Permette lo svilupparsi di **imperi basati su finzioni**.
        - `!` Il successo dei Sapiens non è la tecnologia ma l'**organizzazione sociale tramite entità fittizie**.
            - Google non è tanto differente dalle mitologie del tempo.
            - Si tratta sempre di finzioni basate su convenzioni sociali.
    - 6K anni fa: Mesopotamia con sumeri e babilonesi.
        - Da migliaia a milioni.
        - La società basata su finzioni predata la scrittura.
        - La **scrittura** come strumento per affrontare la complessità delle nuove società del tempo.
- L'**organizzazione della società** è una **creazione** dell'uomo.
    - La tecnologia ha un impatto diretto su questa organizzazione.
        - Questo impatto tende a essere accettato (erroneamente) come dato e inevitabile.
    - Molte criticità sociali dall'uso dell'informatica nascono dall'incoscienza del fatto che le regole della società devono essere gestite attivamente.
        - Legislazione necessaria, ecc.

#### Schiavitù

- **Schiavitù**:
    - Nella società romana gli schiavi svolgevano un ruolo fondamentale.
    - Il diritto romano normava gli schiavi nei vari aspetti.
        - Questo diritto potrebbe essere preso come riferimento per normare i robot.
    - Come va rimodulato il concetto di colpa in relazione a sistemi artificiali?

### Commons e autoregolazione

- **Commons**:
    - La proprietà intellettuale è un'altra **costruzione** immateriale.
        - I *commons* permettono di regolare la proprietà intellettuale.
        - Concedendoli a tutti secondo specifiche regole.
        - `!` Le **opere dell'ingegno** sono proprietà di tutti.
    - Un tempo, anche i terreni erano in comune.
        - I nobili inglesi nel 1200 iniziarono ad assegnare pezzi di terra.
    - *The Tragedy of the Commons* [Hardin, 1968].
        - Alla base del neoliberalismo.
        - Hardin ignorava il fatto che i commons erano (auto)regolati (costrutti sociali).
- **Autoregolamentazione**:
    - Il feudalesimo medievale era autoregolato a livello locale.
    - Lo **stato moderno** (centralizzato con regolamenti centrali) è stato popolarizzato da Napoleone.
    - Le attuali corporation informatiche si **autoregolano mondialmente**.
        - Le loro regole vanno a sovrascrivere le norme locali.
    - Si sta tornando dallo stato moderno al feudalesimo.
        - Con scelte delle corporazioni, spesso in un'ottica esclusivamente americocentrica.

### Requirimiento

- **Requirimiento** (1513):
    - Con un editto (in Spagnolo) si vincolava gli autoctoni ad *ammettere le proprie colpe*.
    - Altro caso di applicazione di costrutti (a popolazione ignari).
    - Quando si ha potere istituzionale, quello che **si dice diventa vero**.

### Rivoluzione industriale

- Cartesio:
    - Fa scienza dello spazio (piano cartesiano).
    - Si prende un problema e lo si riduce a un linguaggio matematico.
    - Non si può studiare il cuore, ma lo si può **simulare**.
        - Il pensiero e il comportamento appartengono all'anima, e l'anima però non è studiabile.
    - de La Mettrie (1709 - 1751): anche la mente è scomponibile a una macchina.
- **Rivoluzione industriale** (1760):
    - Adam Smith:
        - Mano invisibile: l'egoismo di tanti porta al bene di tutti.
            - Razionalità limitata.
            - Ammissione di impotenza.
            - Gli attuali sistemi di DL potrebbero portare a una pianificazione centralizzata perfetta? 
                - Attualmente si ha un sistema comunista in mano ai privati.
        - **Divisione del lavoro**:
            - Perché l'industria (*chiodi*) funziona meglio dell'artigianato (*spilli*)?
                - Ogni operaio si dedica a solo una parte del compito.
            - La divisione del lavoro diventa la metafora per il **ragionamento del pensiero**.
                - L'IA è meccanizzare il comportamento umano.
            - La divisione del lavoro vuol dire controllo (`eg` quality control).
            - Il (successivo) Taylorismo è il micromanagement applicato al posto di lavoro.
                - Il micromanagement implica automatizzazione e controllo.

### Divisione del lavoro nella società

- *La divisione del lavoro nella società* [Durkheim, 1893]:
    - Il **modello della divisione del lavoro** è passato dalle fabbriche alla società.
        - Quello che cambia nelle fabbriche è probabile cambi nella società.
    - In questo passaggio si sono creati, per eterogenesi dei fini, dei vantaggi per la società.
    - Dopo la rivoluzione industriale, le società sono diventate **specializzate**.
        - Questa specializzazione crea delle **interdipendenze**.
        - La dipendenza deve essere mutuale.
    - Diventa nella società un **principio ordinante** con una sua **forza morale**.
        - Un'estrema asimmetria nell'uguaglianza porta però delle criticità.
    - L'IA sta portando a una disgregazione di queste dipendenze reciproche.
        - Un tempo i datori di lavoro erano dipendenti dalla loro forza-lavoro.
        - Presenta inoltre un aumento della diseguaglianza.
        - Si potrà avere una diminuzione della democrazia, con intere classi divenute *irrilevanti*.
    - Se cambiano i modi di produzione, rischia di cambiare la società stessa.
        - Finendo a perdere i vantaggi accumulati nei secoli.

### Libertà

- **Libertà**:
    - Primo emendamento statunitense (1791):
        - Vincola il governo a non creare leggi riguardo la libertà di religione, parola e assembramento.
        - Ma vincola il governo, non le aziende private.
        - Pensata per tutelare i cittadini, ma oggigiorno viene usata da avvocati per le corporazioni.
    - Oggigiorno la libertà di parola dipende sempre più da player tecnologici.
    - Legame stretto tra **innovazione e regolamentazione**.
        - Vecchio regolamentazioni potrebbero non essere più adatta perché pensate per un mondo diverso.
        - Oppure le corporazioni potrebbero strumentalizzare regolamentazioni (inadatte) a loro fini.
- **Panopticon** (1791):
    - Soluzione architettonica dove da una posizione centrale si può vedere tutto il resto contemporaneamente.
    - Applicabile in prigioni, manicomi, uffici, industrie, ecc.
    - Oggigiorno le soluzioni tecnologiche permettono di avere una soluzione di questo tipo senza vincoli fisici.
     - Un tempo ci si poteva comportare bene perché si sapeva di *poter* essere controllati.
        - Oggigiorno *si è* controllati in tutti gli aspetti della vita senza essere prigionieri.
     - Concetti nati secoli fa necessari per **interpretare la realtà contemporanea**.

### Attenzione e pubblicità

- **Pragmatismo** [William James]:
    - In definitiva, l'esperienza di vita ammonta a cosa abbiamo **prestato attenzione**.
    - L'essenza stessa della vita è cosa si presta attenzione.
- *The Attention Merchants* [Wu]:
    - Si trasforma una componente della sfera personale, l'**attenzione**, in un **bene da vendere**.
    - I maggiori mercanti sono i pubblicitari.
- **Pubblicità**:
    - Benjamin Day, nel 1833, con il New York Sun inventa il **giornale popolare** (prezzo $1$ cent).
        - Day inventa anche l'inviato in tribunale (giornalismo scandalistico).
        - Diventa un medium popolare (vantaggio), ma la qualità si abbassa.
    - Il giornale diventa un **contenitore di pubblicità**.
    - Oggigiorno la cosa è evoluta nel *clickbaiting* e nelle *fake news*.
        - Aumenta l'**engagement** e la permanenza sulla piattaforma.
        - Guadagnano così sia le piattaforme che i fornitori di questi contenuti.
        - Questi contenuti possono essere inoltre targhetizzati.
    - Poster pubblicitari:
        - Nati a Parigi nel 1860 per mano di Jules Cheret.
        - Dopo pochi anni proteste dei cittadini che si lamentavano della loro onnipresenza.
        - I mercanti dell'attenzione hanno reso una **merce il panorama**.
        - Oggigiorno si commercializza anche la toponomastica (`eg` nomi stadi).
    - In mezzo secolo nasce la **pubblicità professionale**.
        - *Printer's Ink Magazine: a journal for advertisers* (1888).
    - Pubblicità per prodotti di dubbia qualità.
        - Anche con nascita di pubblicità diretta, per posta, ecc.
        - *Patent medicine*: pubblicità (fraudolenta) medica (1890).
        - Nel 1900 già presenti primi articoli di critica alla patent medicine.
        - Nel 1906 nasce la *Food and Drugs Administration*.

### Monopoli

- **Monopoli**:
    - Nello spazio fisico è anche giustificabile la presenza di monopoli, per costi, ecc (`eg` una sola autostrada TO-MI).
    - Nello spazio digitale non è invece giustificabile.
    - *Western Union* nasce come monopolista del telegrafo.
        - WU e il circolo in chiaro delle notizie dell'Associated Press ebbero un ruolo nelle elezioni presidenziali del 1876.
    - Un tempo si usava il filo spinato (delle varie staccionate) come linee telefoniche.
    - Svantaggi dei monopoli (evidenti già a inizio Novecento):
        - Possibilità di alzare i prezzi arbitrariamente (oggigiorno offrono prodotti *gratis*).
        - Strutture antidemocratiche impossibili da regolare.
    - La connessione (sin dall'inizio) tra **informazione**, **monopoli** e **politica** è problematica.
        - L'**industria dell'informazione** è soggetta spesso a monopoli.

#### Gilded age of Monopoly

- *Gilded age of Monopoly*:
    - *The Curse of bigness: antitrust in the new gilded age* [Wu].
        - La maledizione non è per l'azienda ma per la società.
    - La fine Ottocento è l'età dei *robber barons* (Rockfeller, Carnegy, Morgan, Gould, Hill).
        - Epoca di enorme **disparità economica e sociale**.
        - Disparità sostenuta da un punti di vista filosofico dal **darwinismo sociale** di Herbert Spencer.
            - **Giustificazione naturalistica a costruzioni sociali**.
            - **Poor Houses**:
                - Misura di *welfare* anglosassone di fine Ottocento dove i poveri venivano messi ai lavori forzati.
                - Utilizzando la giustificazione di trovargli vitto e alloggio.
                - Ulteriore manifestazione del darwinismo sociale.
    - Se l'industria ha successo, non deve essere quindi limitata.
        - Non c'è più il primato della politica.

#### Regolamentazioni relative ai monopoli

- Regolamentazioni statunitensi in contrasto ai monopoli:
    - Lo *Sherman Act* (1890) pone un limite ai monopoli.
        - Oggigiorno le corporazioni del digitale cercano di minare questa visione.
    - *1901 Northern Security Company Trust on railroads* (J.P. Morgan, Rockfeller, Hill).
    - *1911 Antitrust on Standard Oil*.
    - *Antitrust ACT 1914* (del presidente Wilson), nascita della FTC.
- Regolamentazioni statunitensi allineate ai monopoli:
    - *Antitrust 1913 Kingsbury Commitment*.
        - AT&T vende Western Union.
        - In determinati casi i monopoli sono i più efficaci.
        - In alcuni settori il privato deve comportarsi come il pubblico.
        - *Common Carrier*: non c'è discriminazione ma bene pubblico.
            - Simile alla Net Neutrality ma per i carrier fisici.
    - *Consumer Welfare* (1950s).
        - Robert Bork della *Chicago School of Antitrust*. 
        - Se i prezzi imposti dal monopolista non sono alti (a favore del cliente), allora sono giustificabili.
        - Si ignora la seconda criticità dei monopoli, l'anti-democraticità.

### Telefonia

#### Monopoli e telefonia

- **Monopoli e telefonia**:
    - Duratura *litigation* (fin da subito, 1880) tra Bell e la WU per l'invenzione del telefono.
    - Oltre 600 processi per determinare l'inventore (e quindi il titolare del brevetto).
    - Nel 1888 inizia il monopolio di Bell.
    - Nel 1900 la Bell diventa la (monopolista) AT&T.
        - La rete copriva in dettaglio la costa orientale.
        - Monopolio fino agli anni Settanta.
    - Dal 1949, AT&T assume un ruolo fondamentale nell'ottica della guerra fredda.
    - Il capo delle telecomunicazioni sotto Nixon (Whitehead) si dedica nel 1974 allo smantellamento del monopolio Bell.
        - Avere **informazione troppo concentrata** viene considerato un pericolo.
- Theodore Vail:
    - Importante manager di Bell/AT&T.
    - Il pubblico tendenzialmente non beneficia dalla competizione distruttiva.
    - In un futuro le corporation potranno essere gestite scientificamente.
        - In stretta collaborazione con il governo per fornire il pubblico al meglio.
    - Nel 1917 Vail ritorna ad AT&T.
        - L'azienda viene acquisita da J.P. Morgan.
        - Che acquista anche Wester Union per le *long distance lines*.
        - Si va verso un monopolio di 70 anni.
            - Senza rifiutare connettività ma **imponendo standard**.
- Nel 1984, sulla base delle investigazioni del 1974, AT&T viene divisa in sette corporation (*Baby Bells*).
    - Negli anni queste corporazioni finisco per riaccorparsi.
        - Quattro diventano di nuovo AT&T, due diventano Verizon.

#### Evoluzione della telefonia

- Negli anni Sessanta la RAND corporation inventa il **packet switch**.
    - La AT&T non era d'accordo però ad un adozione di larga scala.
    - In questa fase AT&T gioca un ruolo molteplice:
        - Di forte innovazione, con, per esempio, i Bell Labs.
        - Di forte freno all'innovazione, sfruttando il suo ruolo da monopolista.
- MCI (1963):
    - Chiamate basate esclusivamente sulle microonde.
        - Non è necessaria la rete cablata a terra (estremamente costosa).
    - Ruolo innovativo fortemente distruttivo.
        - Permettendo di fare competizione a un monopolista.
- Hush-A-Phone:
    - Strumento per aumentare la privacy del parlante al telefono.
    - Nasce *litigation* sul brevetto tra titolare e AT&T.
        - Basato sul fatto che gli apparecchi siano venduti da AT&T e non possano essere modificati.
    - Situazione simile con il Carterfone (1968), uno strumento per il vivavoce. 
    - Oggigiorno i monopolisti affermano che una tecnologia introdotta da loro non possa essere modificata.
        - Con meccanismi tramite invalidamento garanzia, ban, blocco del sistema, ecc.

### Automobili

- **Automobili**:
    - La transizione da strade pensate per l'uomo a pensate per le auto è frutto di una campagna di propaganda.
        - Viene introdotto (faziosamente) il termine *jay-walker*.
        - Le strade verranno **riadattate** alle nuove esigenze delle macchine a guida autonoma.
    - Ford Model T (1908).
        - **Mass production** begins in the perception of a **public need**.
        - Nasce la *five dollar day*.
            - Dopo del tempo l'operai può comprare il prodotto che produce.
    - General Motors (1923).
    - Si crea (con i suoi limiti) un **feedback loop positivo** tra produzione e distribuzione del benessere.
        - Questo loop positivo porta a una crescita distribuita su tutta la popolazione (boom economico).
        - Dagli anni Settanta questo ciclo positivo non esiste più.

### Cinema

- **Cinema**:
    - Il cinema nasce come monopolio (brevetti macchina da ripresa di Edison).
    - Nel 1908 il presidente della *Edison Motion Picture Patents Company of New Jersey*:
        - Impone il blocco dell'importazione dei film di Parigi.
        - Impone di distribuire prodotti locali, di bassa qualità, corti e senza *star*.
    - Adolph Zukor si batte contro la cinematografia della costa orientale.
        - Fonda Paramount, Fox e gli Universal Studios.
        - Nel 1912 nasce Hollywood.
    - *1912 Antitrust against Edison trust*.
    - Pochi anni dopo Paramount diventa il monopolista, viene colpita dalla FTC.
        - Con pratiche scorrette di imposizione dei palinsesti.
    - Monopolio $\to$ lotta al monopolio $\to$ nascita di un nuovo monopolio.
    - Nel 1934 Daniel Lord organizza un boicottaggio cattolico contro il monopolio di Hollywood.
        - I produttori decidono di applicare il *Production Code* dove vanno ad autocensurarsi.
        - Ponendo fine alla *golden age* moderne e sperimentale di Hollywood.
        - Un attore (che non è lo stato) impone delle regole più restrittive di quelle statali (feudalesimo).
        - Il PC non viene più adottato dal 1948.
    - Nel 1974 la rivista *People* crea (*costruisce*) il concetto di star.
    - Il fallimento di *Heaven's Gate* (1980) porta al fallimento della *United Artists*.
        - Si sviluppa conglomerazione e diversificazione del rischio.
        - Si sfrutta sempre di più l'IP e il merchandising.

### Propaganda

- **Propaganda**:
    - In Inghilterra nel 1914 nasce la propaganda statale per la chiamata alle armi.
        - Una **campagna d'informazione** a livello industriale.
    - Si sfrutta il nascente mondo dell'informazione (giornali, radio, ecc) per **allineare l'opinione pubblica** alla volontà dello stato.
        - L'industria dell'informazione a servizio delle volontà dello stato.
    - Nel 1917 negli USA nasce il *Committee on Public Information*.
        - 150mila impiegati.
        - Introduce il concetto di *volontà di guerra*.
    - *Public opinion* [Lippman, 1922]:
        - **Consent is manufactured**.
        - Il consenso, base della democrazia, può essere creato industrialmente.
        - William Paley nel 1928 scrive *You Do What You're Told*.
    - Nella Germania nazista tutti gli **strumenti tecnologici** vengono messi a servizio della propaganda.
        - *Il trionfo della volontà* (Riefenstahl, 1935).
        - Divisione della radio nazionale per la propaganda.
            - «Una forza uguale a creare una nazione con una **singola opinione pubblica**» (Goebbels).
    - **Marketplace of ideas**:
        - Introdotto negli anni Venti dal giudice Oliver Wendell Holmes.
        - Con un mercato di idee variegate, si può fare **emergere la verità**.
            - Poter far collidere e confrontare le idee liberamente è ideale.
        - L'attuale piazza pubblica sono i social media.
            - Ma ora il mercato viene controllato, deliberatamente inquinato, ecc.
            - Questo concetto è inoltre messo in discussione dagli algoritmi di raccomandazione.
    - **Libertà di parola**:
        - Promossa dai giudici Holmes e Brandeis (1927).
            - Brandeis sottolinea inoltre come il monopolista sia un limite per la democrazia.
        - Fondamentale per la creazione di un mercato delle idee.

### Radio

- **Radio**:
    - Nei primi decenni la radio veniva solo usata in ambito logistico o militare.
        - Utilizzo tra radioamatori dal 1912.
    - Non veniva utilizzata invece per diffondere intrattenimento o notizie.
        - Nonostante lo si facesse già cinquant'anni prima con il filo spinato.
    - Nel 1921 viene trasmesso per radio l'incontro di Boxe più importante del momento.
    - Per le trasmissioni di lunga gittata, il segnale radio veniva portato su cavi del telefono.
        - AT&T crea WEAF, capitalizzando ulteriormente con la **pubblicità**.
    - RCA vendeva le radio, focalizza il suo modello di business quindi sui profitti sull'hardware.
        - RCA poteva quindi permettersi di fare pubblicità educativa.
    - BBC (1922), finanziata tramite le tasse dei cittadini.
    - Hoover (1922): il salotto familiare non è una piazza pubblica.
        - La pubblicità non dovrebbe entrarvici a meno che invitata.
        - Inconcepibile che le potenzialità della radio vengano affogate dalla pubblicità.
    - RCA fa causa ad AT&T per un *patent infringement*.
        - Fondano insieme nel 1926 la NBC, un nuovo monopolista.
    - Nel 1927 la *Federal Radio Commission* chiude centinaia di piccole radio indipendenti.
        - Sostenendo che una radio di grandi dimensioni (monopolista) permette di erogare un servizio migliore.
    - David Sarnoff, presidente della NBC, introduce il concetto di *Prime Time*.
    - RCA inventa la modulazione di frequenza nel 1934.
        - Come monopolista preferisce mantenere una tecnologia inferiore per qualità audio (AM).
            - *Patent Litigation* tra RC e Edwin Armstrong, inventore della FM.
        - La FM veniva usata nella TV.
        - Negli anni Ottanta l'utilizzo di FM sorpassa quello di AM.

### Pubblicità nel XX secolo

- **Pubblicità nel XX secolo**:
    - Theodore MacManus (pubblicitario):
        - Focalizzarsi su prodotti di qualità.
        - Pubblicità di qualità per prodotti di qualità.
    - *Scientific Advertising* [Hopkins, 1923]:
        - Il marketing va affrontato in maniera **scientifica**.
        - *Demand engineering*: la domanda va alimentata affinché il prodotto sia attraente.
        - *Branding*: il prodotto si vende perché è di una certa marca.
        - *Targeting*, difficile al tempo (canali generalisti).
    - «Advertising is the life of trade» (President Coolidge, 1926).
    - *You Money's Worth: A Study in the Waste of the Consumer's Dollar* [Chase & Schlink, 1926].
        - La pubblicità ti induce a comprare cose che non ti interessano.
    - *100000000 Guinea Pigs: Dangers in everyday foods, drugs and cosmetics* [Kalley & Schlink].
        - Integrità di mercato, il mercato va regolato.
    - **Edward Bernays** (1928):
        - Nipote di Freud, studia le teorie dello zio.
        - Si fa leva sulle pulsioni inconsce della mente per convincerle ad **acquistare**.
        - Promuove le *Lucky Strike* strumentalizzando cause giuste (liberazione donne, dieta, ecc).
        - Si applica un modello scientifico all'advertising.
    - Nasce negli anni Trenta il **movimento dei consumatori**.
        - *Our Master's Voice: Advertising* [Rorty, 1934].
    - Proposta di ban di pratiche ingannevoli o ingiuste nella pubblicità (Tugwell, 1938).
    - *Marlboro Man* (1955).
    - Negli anni Settanta nasce il **targeting mirato** basata sulla **geodemografica** (ZIP codes).

### Televisione

- **Televisione**:
    - Nel 1928 viene inventata contemporaneamente negli UK e negli USA la televisione meccanica.
        - La RCA richiede alla FCC delle licenze esclusive per operarla in quanto esperti.
    - Nel 1928 Philo Farnsworth inventa la televisione elettronica.
    - Nel 1936 la Germania Nazista trasmette le olimpiadi.
        - RCA, AT&T e NBC ostacolano invece l'adozione della TV.
        - `!` I monopolisti pongono un **limite all'innovazione**.
    - Si introducono le **misurazioni dell'audience**.
        - Prima alla radio nel 1936 con l'*audimeter* di Elder.
        - E poi Nielsen per la TV.
        - Si tratta di misurazioni primitive, di carattere statistico.
            - Oggigiorno le misurazioni (online) sono molto più precise.
    - RCA introduce la TV negli USA nel 1939.
        - È una copia della radio, compreso il modello dell'advertisement.
    - Negli anni Settanta nasce la TV non commerciale.
    - L'amministrazione Nixon incentiva l'adozione della TV via cavo. 
        - Creando un nuovo business, la TV via **abbonamento**.
        - Il modello dell'abbonamento (oggigiorno) si propone come **alternativa alla vendita dei dati**.
    - Ted Turner introduce nel 1976 la TV via cavo attraverso il satellite (WTCG).
        - Non dovendo utilizzare la rete a lunga distanza di AT&T.
        - Gli operatori della TV pagano una *fee* a WTCG.
        - Turner inventa anche la CNN, un canale di sole notizie.
    - Negli anni nascono i canali tematici.
        - Frammentazione.
        - **Sottoscrizioni**.

### Totalitarismo

- **Totalitarismo**:
    - I totalitarismi del Novecento sono l'esito delle tendenze finora sviluppatesi.
        - Queste tendenze si sono sviluppate anche grazie alla tecnologia e al suo utilizzo.
    - Il totalitarismo vuole imporre un'**unica volontà** che sovrascriva quella di tutti i cittadini.
        - Il dittatore diventa anche **propagandista**.
    - IG Farben, monopolista farmaceutica, ha favorito e beneficiato gli orrori dell'impero nazista.
    - Negli stessi anni invece negli USA Roosevelt firma la prima carta per i diritti dei lavoratori.
- Totalitarismo e tecnologia:
    - *Brave New World* [Huxley, 1931]:
        - Un mondo felice e ricco supportato dalla scienza e dalla tecnologia non è compatibile con un mondo libero.
        - Bambini (manufatti) allevati con il condizionamento.
    - *1984* [Orwell, 1948]:
        - La tecnologia diventa inevitabilmente strumento di sottomissione.
        - La tecnologia porta alle tecnocrazie, dittature spregevoli.

#### Karl Polanyi

- *The Great transformation* [Karl Polanyi, 1944]:
    - I **mercati autoregolati** sono profondamente **distruttivi** quando li è permesso di sorpassare leggi e politica.
    - È necessario un *doppio movimento*:
        - Una rete di misure e *policy*:
        - Integrate in istituzioni efficaci che controllino l'azione del mercato in relazione a lavoro, terra e denaro.
    - L'economia liberale del tempo non era emersa per natura ma per tre **commodity fictions**:
        - La vita umana può essere subordinata alle dinamiche del mercato e ribattezzata **lavoro**.
        - La natura può essere tradotta nel mercato e ribattezza *terreno* o **proprietà terriera**.
        - Lo scambio può essere ribattezzato come **denaro**.
    - Secondo Marx il momento fondativo del capitalismo è (similmente) il momento di *accumulazione primitiva*.

#### Hannah Arendt

- **Hannah Arendt**:
    - Elabora sul pensiero di Polanyi e di Marx.
        - L'accumulazione primitiva non è un un momento unico, ma una fase di un **ciclo ripetuto**.
        - Dato che sempre più aspetti dell'ordine naturale e sociale sono subordinate alle **dinamiche di mercato**.
    - Il peccato del *furto originale* deve essere ripetuto per far girare il motore del capitalismo.
        - Il capitalismo non è un sistema chiuso che si alimenta da solo.
        - Deve piuttosto trovare sempre nuovi orizzonti da soggiogare al mercato.
    - Sono sempre presenti delle zone grigie nel diritto.
        - Il capitale subentra in queste zone (non solo fisiche) e si appropria del valore estraibile.
            - `eg` Musk con Starlink e *The Boring company* (strade sotterranee sotto LA).
            - Trovare nuove frontiere (o inventarsele) può essere un modo di (provare a) reinventarsi (finanziariamente).
        - La Arendt si riferisce alle zone coloniali.
        - `!` **Lawlessness**.

### Psicologia

- **Behaviorismo** (Watson, Thompson, Skinner):
    - Serve sviluppare un metodo di sperimentazione (scientifico) per la psicologia.
    - Per fare **scienza della mente** non bisogna parlare di credenze, emozioni, ma si valutano i **comportamenti**.
    - Il caso più noto di applicazione del comportamentismo è il *cane di Pavlov*.
        - Esperimento per misurare l'apprendimento.
        - Misurare quanto un cane impiega ad apprendere che il suono di una campanella è associato al cibo.
    - Skinner introduce il concetto di **condizionamento** (1938).
        - I comportamenti sono soggetti a selezione evolutiva.
        - Con il condizionamento si seleziona il comportamento che si vuole perseguire.
        - Si tratta anche di comportamenti indotti dallo scenario comportamentale.
        - Il condizionamento è basato sulla presenza di un **rinforzo** (premio).
        - Il condizionamento diventa un modello base per la pubblicità e per la politica.
        - *Walden 2* (1948).
            - Romanzo utopico basato sul condizionamento.
        - *Beyond Freedom & Dignity* (1971).

#### Modifiche comportamentali

- Nel 1964, nasce la **telemetria** con MacKay e gli studi sulle tartarughe nelle Galapagos.
    - Studiare il comportamento degli animali nel loro habitat.
    - Possibile grazie alla **miniaturizzazione**.
    - Deve essere presente un processo di **telestimolazione** per indurre (e non solo percepire) il comportamento.
- Indagine di un comitato costituzionale nel 1971 su programmi per le **modifiche comportamentali**.
    - I padri fondatori statunitensi si basavano sulla santità dell'individuo.
    - La tecnologia ha recentemente sviluppato metodi per modificare i comportamenti individuali.
    - Questi programmi erano sviluppati in assenza di controlli.

### Controcultura

- Herbert Marcuse:
    - Descrive il **great refusal**, proteste contro repressioni non necessarie.
        - La lotta per la forma di libertà finale, per *vivere senza ansia*.
        - Il rifiuto (la voglia di distinguersi, di identità) viene cooptata dai pubblicitari.
            - «Come alive! You're in the Pepsi generation!» (pubblicità del 1963).
- Marshall McLuhan:
    - I media stanno diventando un'estensione dell'uomo.
    - Il **controllo dei consumo dei media** è una forma di **autodeterminazione**.
        - Oggigiorno la *dieta mediale* viene determinata dagli algoritmi di predizione dei social media.
    - Introduce il concetto di **villaggio globale**.
        - Gli elementi base della comunicazione dei media sono quelli del villaggio.
            - Continuità tra persone, passaparola, fiducia reciproca, ecc.
        - Oggigiorno il villaggio globale sono i social media.
            - Ma i meccanismi alla base del villaggio stanno venendo distorti.
    - *The Medium is the Massage*.
- Michel Foucault:
    - *Discipline and Punish: The Birth of the Prison* (1975).
    - Il modello della **disciplina** (penitenziaria) ha influenzato fortemente la società.

### Economia

- **Economia e anni Settanta**:
    - Crisi petrolifera del 1973 e crisi energetica del 1979 (causate da guerre in Medio oriente).
    - Hayek vince il Nobel per l'Economia nel 1974.
    - Negli anni settanta si **interrompe il feedback loop positivo** iniziato decenni prima nell'economia mondiale.
        - Si ha una disconnessione tra la crescita di produttività e la compensazione.
        - L'industria non risulta essere più un settore in cui fare profitto.
        - Distacco tra economia produttiva ed economia finanziaria.
            - La finanzia si autoalimenta di bolle speculative che periodicamente scoppiano.
            - Si ha inoltre crescita effettiva solo nelle grandi corporazioni di IT.
    - Piketty osserva come il guadagno sui capitali (finanziari) eccede il tasso di crescita economica.
        - Da questo si sviluppa una divergenza sugli stipendi.
        - Secondo Piketty questo avrà delle conseguenze sociali antidemocratiche.
        - Si sta andando verso un capitalismo patrimoniale (**neofeudalesimo**).
- **Economia comportamentale**:
    - *La spinta gentile* [Thaler & Sunstein, 2009].
        - Portare i metodi della pubblicità nell'economia.
        - Il *nudging* permette di condizionare il comportamento di persone in maniera prevedibile.
    - Il condizionamento, limitato negli anni Settanta, entra nell'economia.

### Computer e internet

- **IBM antitrust case** (1969):
    - Accordo nel 1974 dove IBM accetta di non vincolare l'utilizzo esclusivo del software IBM.
    - Intel rilascia un'architettura aperta, la 8088.
- Nasce la *Federal Communications Commission* (FCC).
    - Nel 1971 vieta all'AT&T di diventare monopolista su data processing e online services.
    - Nel 1977 nasce il modem.
- Primi **Social Network** all'inizio degli anni Novanta.
    - CompuServe, Prodigy, AOL, Genie.
    - Si nota subito la possibilità di associare ai SN acquisti online e pubblicità.
    - AOL cerca comunque di fornire (positivamente) servizi generalisti, per tutti.
- 1996: 
    - Il cofondatore di CNN, inventa la pubblicità via mail e la **vendita di user data**.
    - Microsoft e NBC inventano MSNBC, unendo ICT e intrattenimento.
        - AOL prova ad allearsi con TimeWarner ma dopo pochi anni fallisce.
    - Viene introdotto la **Communications Decency Act**.
        - Sezione 230: i provider (di Interactive Computer Services) non sono responsabili dei contenuti caricati.
        - Trump minaccia Twitter di rimuovere la sezione 230 dopo che l'azienda aveva flaggato un suo tweet.
- Nel 1999 Sean Parker crea Napster.
    - Popolarizza il modello del **peer-to-peer**.
    - Le grandi case discografiche fallirono però per il modello di iTunes, non per la *piracy*.
- **Web 2.0**:
    - Blog, contenuti generati dagli utenti (2000).
    - 50 milioni di blog nel 2005.
    - «In our post-scarcity world, distribution is not king and neither is content. Conversation is the kingdom, and trust is the king» [Jarvais, 2005].
        - Falso visti i risultati attuali.
    - Sunstein nel 2007 denuncia le problematiche relative alla **frammentazione**.
- **Clickbait**:
    - Nel 2005, nasce l'Huffinton Post, con strategie di clickbait (**massimizzare interazione**).
- Nel 2015 nasce Netflix come intesa oggi.
    - *Putting the viewer in control of the experience*.
    - Binge viewing, sustained attention, subscription, producing content.

#### Privacy

- **Cookies**: 
    - Dal 1996, la FTC discute come regolare l'utilizzo dei cookie.
        - La profilazione era *opt-in*, non *opt-out*.
- **Privacy**:
    - Nel 2000, la FTC si accorge che la privacy non può essere lasciata all'autoregolamentazione.
    - L'undici settembre viene percepito dall'amministrazione statunitense come un fallimento dell'intelligence.
        - Le *Baby Bells* vengono riaccorpate.
        - Nel 2008 Verizon e AT&T vengono *condonate* per qualsiasi possibile spiaggio passato.
    - *PATRIOT Act* (2001).
        - Militarizzazione del Web.
        - La sezione II è nominata *Enhanced Surveillance Procedure*.
    - Nel 2002, la NSA introduce la *Total Information Awareness* (TIA).
        - `!` Un **cambiamento politico porta a un cambiamento economico-tecnologico**.
- **Right to be forgotten** (diritto all'oblio):
    - «La non diffusione, senza particolari motivi, di informazioni che possono costituire un precedente pregiudizievole dell'onore di una persona».
    - Riconosciuto nel 2011 come diritto in Spagna.
    - Riconosciuto nel 2015 come diritto internazionale dalla Corte di Giustizia dell'UE.
    - *Delinking* su richiesta giustificata delle persone.
        - Il provider della ricerca è **vincolato** (è *liable*) a farlo.
    - Schmidt: collisione tra dimenticare e diritto di sapere.
        - In Google il *diritto di sapere* ha una motivazione prevalentemente economica. 

#### Social Network

- Social Network:
    - Facebook (2004):
        - Superiore ad altre realtà (Friendster, MySpace) per motivi tecnici e per la **fine dell'anonimità**.
        - L'identità è un concetto relazionale, ma Facebook ignora questi elementi.
        - Un tempo era l'individuo a far sapere quali informazioni erano disponibili su di esso.
        - Nel 2012 IPO di Facebook.
        - Facebook introduce la **pubblicità personalizzata** direttamente dentro il newsfeed.
            - Facebook sceglie sia i post che le pubblicità da mostrare all'utente.
            - Questa scelta non è mai casuale (condizionamento).
    - Youtube (2005).
        - La persona dell'anno del Time è «You. Yes, you. You control the Information Age. Welcome to your world».
    - Nasce il *gioco della microfama* (2008).

### Modernità

- Con il 2001 finisce la **prima modernità**.
    - Un periodo nato a inizio Novecento.
    - Con il passaggio dalla campagna alla città.
    - Le abitudini sono dettate dalla classe sociale di appartenenza.
- Con la rivoluzione digitale nasce la **seconda modernità**.
    - Non esiste più la classe sociale, ma l'**individuo**.
    - L'iPod è il simbolo di questa nuova modernità.
        - Ogni iPod ha la sua playlist, ognuno è diverso dagli altri.
    - La realtà è così individualizzata che si perde anche il senso del concetto di **fatto**.
    - Nella psicologia si passa da come adeguarsi a una categoria a *cosa fare*.
        - La sofferenza psicologica non deriva più dal senso di inadeguatezza rispetto a un ruolo che la società proietta.
        - Ma deriva dalla difficoltà di capire chi si vuole essere.
    - Bauman: gap tra diritto ad auto-affermarsi e capacità di controllare i contesti sociali che permettano questa auto-affermazione. 
